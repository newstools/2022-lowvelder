Die beoordelaars van die Boerboel Bene Kompetisie se besluit is uiteindelik bekendgemaak en André de Goede se bene het hulle goedkeuring weggedra. Hy is tans een van vier finaliste in sy kategorie in Boerboel Wear se benekompetisie; al wat nou oorbly is vir die publiek om te stem. Hy is finalis 1. Kliek hier om te stem. De Goede is tans in Namibië met vakansie en dis waar hy die goeie nuus ontvang het. Hy deel sy opgewondenheid met Laevelder via stemnotas: “Ek het dadelik butterflies gekry, want dis mos nou iets wat as ‘n grappie begin het, maar waarvoor ek gewerk het. Ek gee toe die foon vir my beste pêlle, Braam Stoltz en Johan Bezuidenhout, en ek is soos, ‘Boys, ek het dit gemaak,’ en almal high five my.”  Hy sê die nuus was selfs beter saam met die atmosfeer van Namibië en die feit dat hy dit met mense kon deel wat vir hom saakmaak. LEES OOK: Besonderse paar Boerboel-bene verteenwoordig Mbombela Hy reken dat as hy die nodige ondersteuning van Laevelders kan kry, hy ‘n goeie kans staan om dalk as die wenner weg te stap. Só lyk sy kompetisie:     Gegewe die transformasie wat De Goede ondergaan het om te kom waar hy nou is, dink hy hy sal mense kan inspireer sou hy die kompetisie wen. “Hulle moet vir my stem, want ek dink ek kan nie net die Boerboel brand verteenwoordig nie, maar ook ‘n inspirasie vir ander mense wees. “Dit gaan nie net oor fiksheid en sulke goed nie.” In die agtergrond beaam een van sy vriende die feit dat hy werklik ’n inspirasie is. “Vir die rekord, hy doen dit, dis nie net praat nie.”